<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	<h1>Spirit of the Game (duch hry)</h1>
	
	<ul>
		<li>
			<span>1.1.</span>Ultimate je bezkontaktní sport bez rozhodčího. Každý hráč se podílí na rozhodování a je odpovědný za dodržování pravidel. Ultimate spoléhá na Spirit of the Game (duch hry), čili odpovědnost za fair play leží na každém hráči.
		</li>
		<li>
			<span>1.2.</span>Spoléhá se na to, že žádný hráč úmyslně neporuší pravidla, tím pádem nejsou pro přestupky vůči pravidlům tvrdé tresty – je snaha pokračovat ve hře tak, jak by nejspíše pokračovala, kdyby k přestupku nedošlo.
		</li>
		<li>
			<span>1.3.</span>Hráči by měli dbát na to, že jsou současně rozhodčími zprostředkujícími dohodu mezi týmy. Musí:
		</li>
		<li style="list-style: none">
			<ul>
				<li>
					<span>1.3.1.</span>znát pravidla;
				</li>
				<li>
					<span>1.3.2.</span>rozhodovat spravedlivě a objektivně;
				</li>
				<li>
					<span>1.3.3.</span>mluvit pravdu;
				</li>
				<li>
					<span>1.3.4.</span>vysvětlit svůj názor jasně a stručně;
				</li>
				<li>
					<span>1.3.5.</span>umožnit protivníkovi vyjádřit svůj názor;
				</li>
				<li>
					<span>1.3.6.</span>vyřešit diskuse tak rychle jak je možné; a 
				</li>
				<li>
					<span>1.3.7.</span>užívat zdvořilého jazyka.
				</li>
			</ul>
		</li>
		<li>
			<span>1.4.</span>Vysoce soutěživá hra je vítána, ne však na úkor vzájemného respektu mezi hráči, dodržování dohodnutých pravidel, nebo prosté radosti ze hry.
		</li>
		<li>
			<span>1.5.</span>Následující chování jsou příklady dobrého spirita:
		</li>
		<li style="list-style: none">
			<ul>
				<li>
					<span>1.5.1.</span>okamžitě upozornit spoluhráče při špatné nebo nepotřebné hlášce nebo při faulu nebo
přestupku vůči pravidlům;
				</li>
				<li>
					<span>1.5.2.</span> odvolání hlášky pokud si myslíte, že hláška nebyla nezbytná;
				</li>
				<li>
					<span>1.5.3.</span>ocenění soupeře za dobrou hru nebo spirita;
				</li>
				<li>
					<span>1.5.4.</span>představení se soupeři; a
				</li>
				<li>
					<span>1.5.5.</span>klidná reakce při nedorozumění nebo provokaci.
				</li>
			</ul>
		</li>
		<li>
			<span>1.6.</span>Následující chování je zřejmým porušením spirita a musí se ho vyvarovat všichni zúčastnění:
		</li>
		<li style="list-style: none">
			<ul>
				<li>
					<span>1.6.1.</span>nebezpečná hra a agresivní chování;
				</li>
				<li>
					<span>1.6.2.</span>úmyslné faulování a jiné úmyslné porušení pravidel; 
				</li>
				<li>
					<span>1.6.3.</span>zesměšňování nebo zastrašování soupeře;
				</li>
				<li>
					<span>1.6.4.</span>bezohledná oslava po skórování;
				</li>
				<li>
					<span>1.6.5.</span>oplácení soupeřových hlášek; a 
				</li>
				<li>
					<span>1.6.6.</span>hlášení se o nahrávku od soupeře.
				</li>
			</ul>
		</li>
		<li>
			<span>1.7.</span>Týmy jsou ochránci spirita a musí:
		</li>
		<li style="list-style: none">
			<ul>
				<li>
					<span>1.7.1.</span>nést odpovědnost za obeznámení svých hráčů s pravidly a spiritem; 
				</li>
				<li>
					<span>1.7.2.</span>postarat se o nápravu chování u hráče vykazujícího slabý smysl pro Spirit of the game; 
				</li>
				<li>
					<span>1.7.3.</span>poskytnout soupeřícím týmům konstruktivní zpětnou vazbu jak zlepšit dodržování spirita.
				</li>
			</ul>
		</li>
		<li>
			<span>1.8.</span>Když se začátečník proviní vůči pravidlům vzhledem k jejich neznalosti, zkušení hráči mají za povinnost vysvětlit mu přestupek.
		</li>
		<li>
			<span>1.9.</span>Zkušený hráč může dohlížet na hry začátečníků nebo mladých hráčů, pomáhat jim s pravidly a s rozhodováním na hřišti.
		</li>
		<li>
			<span>1.10.</span>Pravidla by měla být interpretována hráči přímo zúčastněnými dané situace, nebo hráči, kteří mají nejlepší výhled. Nehráči, kromě kapitána, by se do jejího řešení neměli zapojovat. Nicméně u hlášek týkajících se „autů“ a „dole“, mohou hráči požádat nehráče s dobrým výhledem, aby jim pomohli hlášku posoudit.
		</li>
		<li>
			<span>1.11.</span>Když se hráči nemohou shodnout jak se situace odehrála, disk se vrací poslednímu nezpochybněnému házeči.
		</li>
	</ul>
	


</body>
</html>
