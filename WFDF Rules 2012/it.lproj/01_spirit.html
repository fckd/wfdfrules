<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	<h1>Spirit of the Game (Spirito del Gioco)</h1>
	
	<ul>
		<li>
			<span>1.1.</span>L’Ultimate è uno sport auto-arbitrato e senza contatto fisico. Tutti i giocatori devono fare in modo che la conduzione del gioco sia in accordo con le regole. L’Ultimate si basa su uno “Spirit of the Game” (Spirito del Gioco) che pone la responsabilità del “fair play” (correttezza) su ogni giocatore.
		</li>
		<li>
			<span>1.2.</span>Si presuppone che nessun giocatore infrangerà le regole intenzionalmente; quindi non esistono severe penalità per le infrazioni, bensì un metodo per la ripresa del gioco che simuli quello che sarebbe più probabilmente avvenuto se non ci fosse stata l’infrazione.
		</li>
		<li>
			<span>1.3.</span>I giocatori devono essere consapevoli che, in tutte le decisioni prese e in tutte le discussioni, stanno agendo in veste di arbitri. In tali situazioni, i giocatori devono:
		</li>
		<li style="list-style: none">
			<ul>
				<li>
					<span>1.3.1.</span>conoscere le regole;
				</li>
				<li>
					<span>1.3.2.</span>essere obiettivi e imparziali;
				</li>
				<li>
					<span>1.3.3.</span>essere onesti;
				</li>
				<li>
					<span>1.3.4.</span>spiegare il proprio punto di vista chiaramente e brevemente;
				</li>
				<li>
					<span>1.3.5.</span>dare all’avversario la possibilità di parlare;
				</li>
				<li>
					<span>1.3.6.</span>risolvere le dispute in meno tempo possibile; e
				</li>
				<li>
					<span>1.3.7.</span>usare linguaggio rispettoso.
				</li>
			</ul>
		</li>
		<li>
			<span>1.4.</span>Il gioco altamente competitivo è incoraggiato, ma mai a spese del rispetto reciproco tra i giocatori, dell’adesione alle regole di gioco convenute, o della basilare gioia di giocare.
		</li>
		<li>
			<span>1.5.</span>Le seguenti azioni sono esempi di buono spirito:
		</li>
		<li style="list-style: none">
			<ul>
				<li>
					<span>1.5.1.</span>informare un compagno di squadra se ha fatto una chiamata sbagliata o non necessaria o se ha commesso un fallo o una violazione;
				</li>
				<li>
					<span>1.5.2.</span>ritrarre una chiamata se ti accorgi che non era necessaria;
				</li>
				<li>
					<span>1.5.3.</span>complimentarsi con un avversario per una buon’azione o per un buono spirito;
				</li>
				<li>
					<span>1.5.4.</span>presentarsi all’avversario; e
				</li>
				<li>
					<span>1.5.5.</span>reagire con calma ad un dissenso o ad una provocazione.
				</li>
			</ul>
		</li>
		<li>
			<span>1.6.</span>Le seguenti azioni sono chiare violazioni dello “Spirit of the Game” (Spirito del Gioco) e devono essere evitate da tutti i partecipanti:
		</li>
		<li style="list-style: none">
			<ul>
				<li>
					<span>1.6.1.</span>il gioco pericoloso e il comportamento aggressivo;
				</li>
				<li>
					<span>1.6.2.</span>i falli intenzionali o altre violazioni intenzionali delle regole;
				</li>
				<li>
					<span>1.6.3.</span>prendere in giro o cercare di intimidire giocatori avversari;
				</li>
				<li>
					<span>1.6.4.</span>l’esaltazione provocatoria dopo aver fatto meta;
				</li>
				<li>
					<span>1.6.5.</span> fare chiamate come ritorsione alla chiamata di un avversario; e 
				</li>
				<li>
					<span>1.6.6.</span>chiamare un giocatore avversario per farsi dare un passaggio.
				</li>
			</ul>
		</li>
		<li>
			<span>1.7.</span>Le squadre sono i custodi dello “Spirit of the Game” (Spirito del Gioco) e devono:
		</li>
		<li style="list-style: none">
			<ul>
				<li>
					<span>1.7.1.</span>prendersi la responsabilità dell’insegnamento delle regole e del buono spirito ai propri giocatori;
				</li>
				<li>
					<span>1.7.2.</span>disciplinare i giocatori che dimostrano cattivo spirito; e 
				</li>
				<li>
					<span>1.7.3.</span>fornire proposte costruttive alle altre squadre per come migliorare la loro adesione allo “Spirit of the Game” (Spirito del Gioco).
				</li>
			</ul>
		</li>
		<li>
			<span>1.8.</span>Nel caso in cui un principiante commetta un’infrazione per scarsa conoscenza delle regole, i giocatori esperti sono tenuti a spiegargli la regola.
		</li>
		<li>
			<span>1.9.</span>Un giocatore esperto, che offre consiglio sulle regole e guida l’arbitraggio dei giocatori sul campo, può supervisionare partite con giocatori giovani o principianti.
		</li>
		<li>
			<span>1.10.</span>Le regole dovrebbero essere interpretate dai giocatori direttamente coinvolti nell’azione, o dai giocatori con la miglior prospettiva dell’azione. I non-giocatori, oltre il capitano, dovrebbero evitare di coinvolgersi. Però per chiamate che riguardano una presa dentro/fuori o un disco “down” (a terra) dubbio, i giocatori possono appellarsi ai non-giocatori con una prospettiva migliore per farsi assistere e fare la chiamata appropriata.
		</li>
		<li>
			<span>1.11.</span>Se i giocatori non riescono a raggiungere un accordo sull’accaduto, il disco sarà riconsegnato all’ultimo lanciatore precedente alla discussione.
		</li>
	</ul>
	


</body>
</html>
