<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Lancio iniziale</h1>
		<ul><li><span>7.1.</span>All’inizio della partita, dopo l’intervallo o dopo una meta, il gioco si riprende con un lancio, denominato “lancio iniziale”. </li>
		<ul><li><span>7.1.1.</span>Le squadre si devono preparare per il lancio iniziale senza indugio.</li></ul>
		<li><span>7.2.</span>Il lancio iniziale viene effettuato da un giocatore della difesa che, quando l’attacco è pronto, lancia il disco per iniziare il gioco.</li>
		<li><span>7.3.</span>L’attacco segnala che è pronto per ricevere nel seguente modo: almeno un giocatore alza una mano sopra la testa.</li>
		<li><span>7.4.</span>Una volta pronti, e fino al rilascio del lancio iniziale, tutti i giocatori della squadra in attacco devono rimanere con un piede sopra la loro linea di meta, senza cambiare posizione tra loro.</li>
		<li><span>7.5.</span>Quando viene effettuato il lancio iniziale, tutti i giocatori della difesa devono stare all’interno della loro area di meta.</li>
		<li><span>7.6.</span>Se la squadra avversaria chiama una violazione del 7.4 o del 7.5, si ripete il lancio iniziale.</li>
		<li><span>7.7.</span>Appena viene rilasciato il disco, tutti i giocatori possono muoversi in qualsiasi direzione.</li>
		<li><span>7.8.</span>Dopo il lancio iniziale, nessun giocatore della squadra in difesa può toccare il disco finché non lo tocchi un giocatore dell’attacco oppure il disco non venga a contatto con il terreno.</li>
		<li><span>7.9.</span>“Ricezione fallita del lancio iniziale”: è turnover (cambio di possesso) se un attaccante, dentro o fuori il campo, tocca il disco prima che il disco tocchi il terreno e la squadra in attacco fallisce la presa.</li>
		<li><span>7.10.</span>Se il disco inizialmente tocca il campo di gioco senza mai diventare fuori campo, o viene preso al volo dentro il campo, il lanciatore stabilisce il perno dove il disco si ferma.</li>
		<li><span>7.11.</span>Se il disco inizialmente tocca il campo di gioco e successivamente diventa fuori campo senza che lo tocchi un attaccante, il lanciatore stabilisce il perno sul punto dell’area centrale più vicino al punto dove il disco è uscito dal campo (Sezione 11.7).</li>
		<li><span>7.12.</span>Se il disco diventa fuori campo dopo aver toccato un attaccante, oppure un attaccante riceve il lancio iniziale fuori dal campo, il lanciatore stabilisce il perno sul campo di gioco più vicino al punto dove il disco è uscito dal campo (Sezione 11.7).</li>
		<li><span>7.13.</span>Se il disco diventa fuori campo senza aver toccato il campo di gioco o un attaccante, il lanciatore può stabilire il perno o sul segno del Brick (rimessa avanzata) più vicino alla sua area di meta, oppure sul punto dell’area centrale più vicino al punto dove il disco è uscito dal campo (Sezione 11.7). La scelta del Brick va segnalata dal lanciatore che vuole impossessarsi del disco, alzando un braccio sopra la testa prima di raccoglierlo.</li>
		</ul>
		
	
</body>
</html>
