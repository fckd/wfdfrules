<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Stato del disco</h1>
		<ul><li><span>8.1.</span>Il disco non è in gioco e nessun turnover (cambio di possesso) è possibile:</li>
		<ul><li><span>8.1.1.</span>Dopo l’inizio di un punto, fino al rilascio del lancio iniziale; </li>
		<li><span>8.1.2.</span>Dopo il lancio iniziale o dopo un turnover quando il disco deve essere portato sul punto corretto, finché il lanciatore non stabilisca il perno; o </li>
		<li><span>8.1.3.</span>Dopo una chiamata che ferma il gioco o qualsiasi altra interruzione, finché il disco non venga messo in gioco con il check (controllo).</li></ul>
		<li><span>8.2.</span>Un disco che non è “non in gioco”, è “in gioco”.</li>
		<li><span>8.3.</span>Il lanciatore non può trasferire il possesso di un disco non in gioco ad un altro giocatore.</li>
		<li><span>8.4.</span>Qualunque giocatore può tentare di fermare un disco che rotola o scivola dopo l’impatto con il terreno.</li>
		<li><span>8.5.</span>Se, nel tentativo di fermare un tale disco, il giocatore ne altera in modo significativo la posizione, la squadra avversaria può chiamare “Violation” (violazione) e il gioco si riprende con un check (controllo) sul punto dove il giocatore ha toccato il disco.</li>
		<li><span>8.6.</span>Dopo un turnover (cambio di possesso), la squadra che ha ottenuto il possesso del disco deve riprendere il gioco senza indugi. Nel raccogliere il disco e stabilire il perno, il lanciatore deve muoversi come minimo a passo d’uomo.</li>
		</ul>
</body>
</html>
