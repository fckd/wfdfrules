<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Check (controllo)</h1>
		<ul>
		<li><span>10.1.</span>Quando il gioco si ferma durante un punto per un time-out (pausa), un fallo, una violazione, un turnover (cambio di possesso) contestato, un’interruzione per una questione di sicurezza o un infortunio, il gioco va ripreso, appena possibile, con un “check” (controllo).</li>
		<li><span>10.2.</span>Tranne che nel caso di un time-out:</li>
		<ul><li><span>10.2.1.</span>Tutti i giocatori devono tornare nella posizione che occupavano al momento dell’interruzione. </li>
		<li><span>10.2.2.</span>Se quando accade l’evento che interrompe il gioco il disco è in aria, e il disco viene riconsegnato al lanciatore per la ripresa del gioco, tutti i giocatori devono tornare alle posizioni che occupavano quando il disco è stato rilasciato dal lanciatore. </li>
		<li><span>10.2.3.</span>Tutti i giocatori devono rimanere fermi nella loro posizione fino alla ripresa del gioco.</li></ul>
		<li><span>10.3.</span>Qualsiasi giocatore può protrarre brevemente un’interruzione del gioco per mettere a posto l’equipaggiamento, ma il gioco non deve essere fermato per questo motivo.</li>
		<li><span>10.4.</span>La persona che deve dare il check (controllo) deve prima verificare con l’avversario più vicino se la sua squadra sia pronta.</li>
		<li><span>10.5.</span>Per riprendere il gioco:</li>
		<ul><li><span>10.5.1.</span>se il disco è a portata di mano di un difensore, egli deve toccare il disco e chiamare “Disc In” (in gioco); </li>
		<li><span>10.5.2.</span>se il disco non è a portata di mano di un difensore, il lanciatore deve toccare per terra con il disco e chiamare “Disc In” (in gioco); o </li>
		<li><span>10.5.3.</span>se il disco non è a portata di mano di un difensore e non c’è un lanciatore, il difensore più vicino al disco deve chiamare “Disc In” (in gioco).</li></ul>
		<li><span>10.6.</span>Se il lanciatore tenta un passaggio prima del check (controllo), oppure viene chiamata una violazione del 10.2, il passaggio, completo o meno, non conta e il possesso ritorna al lanciatore.</li></ul>
</body>
</html>
