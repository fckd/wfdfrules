<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Fuori campo</h1>
		<ul>
		<li><span>11.1.</span>Tutto il campo di gioco è “in campo”. Le linee perimetrali non fanno parte del campo di gioco e sono “fuori campo”. Tutti i non-giocatori fanno parte del fuori campo.</li>
		<li><span>11.2.</span>Il fuori campo consiste in tutto ciò che non è dentro il campo, inclusa qualunque cosa a contatto con esso. Fanno eccezione i giocatori difensivi che, per dar loro la possibilità di giocare il disco, sono sempre considerati “in campo”.</li>
		<li><span>11.3.</span>Un attaccante che non è “fuori campo” è “in campo”.</li>
		<ul><li><span>11.3.1.</span>Un giocatore in aria ritiene il suo stato di “in campo” o “fuori campo” fino a venire a contatto o con il campo di gioco o con il fuori campo.</li>
		<li><span>11.3.2.</span>Un lanciatore con il possesso del disco che tocca il campo di gioco e poi tocca un’area fuori dal campo, è ancora considerato “in campo”.</li>
		<ul><li><span>11.3.2.1.</span>Se il lanciatore lascia il campo di gioco, deve stabilire il perno sul punto del campo di gioco dove ha attraversato la linea perimetrale (a meno che non si tratti del 14.2).</li></ul>
		<li><span>11.3.3.</span>Il contatto tra giocatori non conferisce lo stato di essere “in campo” o “fuori campo” dall’uno all’altro.</li></ul>
		<li><span>11.4.</span>Un disco è “in campo” appena è in gioco, o quando il gioco inizia o riprende.</li>
		<li><span>11.5.</span>Un disco diventa “fuori campo” appena viene a contatto con l’area fuori dal campo o un attaccante fuori dal campo. Un disco in possesso di un attaccante acquisisce lo stato di “fuori campo” o “in campo” del giocatore stesso. Se il disco è contemporaneamente in possesso di più di un attaccante, uno dei quali si trova fuori dal campo, il disco è “fuori campo”.</li>
		<li><span>11.6.</span>Il disco può volare all’esterno di una linea perimetrale e tornare dentro il campo di gioco, e i giocatori possono uscire dal campo per tentare di giocare il disco.</li>
		<li><span>11.7.</span>Il luogo dove il disco diventa “fuori campo” è il punto dove, subito prima di venire a contatto con un’area o un giocatore fuori del campo, il disco era:</li>
		<ul><li><span>11.7.1.</span>parzialmente o interamente sopra il campo di gioco; o</li>
		<li><span>11.7.2.</span>a contatto con un giocatore “in campo”.</li></ul>
		<li><span>11.8.</span>Per continuare il gioco dopo un turnover “fuori campo”, il lanciatore stabilisce il perno sul punto dell’area centrale più vicino al punto dove il disco è diventato “fuori campo”.</li>
		<li><span>11.9.</span>Se il disco è fuori campo e si trova a più di tre (3) metri dal punto del perno, i non-giocatori possono recuperare il disco. Il lanciatore deve portare il disco per gli ultimi tre (3) metri dal campo di gioco.</li></ul>
</body>
</html>
