<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Ricevitori e disposizione</h1>
		<ul>
		<li><span>12.1.</span>Un giocatore “prende” il disco quando dimostra il controllo prolungato di un disco senza rotazione.</li>
		<li><span>12.2.</span>Se un giocatore perde il controllo del disco a causa di un contatto successivo con il terreno o con un compagno di squadra o un giocatore avversario in posizione regolare, si considera che la presa non sia avvenuta.</li>
		<li><span>12.3.</spanÈturnover (cambio di possesso) e nessuna presa è avvenuta se:</li>
		<ul><li><span>12.3.1.</span>un ricevitore attaccante è “fuori campo” quando tocca il disco; o</li>
		<li><span>12.3.2.</span>dopo aver preso il disco, il primo contatto di un ricevitore attaccante è fuori dal campo mentre è ancora in possesso del disco.</li></ul>
		<li><span>12.4.</span>Chi prende il disco diventa il lanciatore.</li>
		<li><span>12.5.</span>Se giocatori attaccanti e difensivi prendono il disco contemporaneamente, l’attacco mantiene il possesso del disco.</li>
		<li><span>12.6.</span>Un giocatore in una posizione regolare ha il diritto di rimanere in quella posizione e non dovrebbe subire un contatto da un giocatore avversario.</li>
		<li><span>12.7.</span>Quando un giocatore sta giocando il disco, un avversario non può spostarsi per bloccare intenzionalmente i movimenti del primo, a meno che anche l’avversario stia tentando di giocare il disco.</li>
		<li><span>12.8.</span>Ogni giocatore ha il diritto di occupare qualsiasi posizione sul campo che non sia già occupata da un giocatore avversario, a patto che non causi un contatto nel prendere tale posizione.</li>
		<li><span>12.9.</span>Quando il disco è in aria tutti i giocatori devono tentare di evitare il contatto con gli altri giocatori. Non esiste nessuna situazione per cui un giocatore può giustificare l’aver iniziato un contatto. “Volevo prendere il disco” non è una scusa valida per iniziare un contatto con altri giocatori.</li>
		<li><span>12.10.</span>Mentre due o più giocatori convergono verso un singolo punto contemporaneamente qualche contatto fortuito, sempre che non influisca sul risultato dell’azione o sulla sicurezza dei giocatori, può aver luogo. Il contatto fortuito dovrebbe essere minimizzato ma non è considerato un fallo.</li>
		<li><span>12.11.</span>Tutti i giocatori hanno il diritto di accedere allo spazio immediatamente sopra di loro. Un avversario non può ostacolare un giocatore dall’occupare questo spazio.</li>
		<li><span>12.12.</span>Nessun giocatore può aiutare fisicamente un altro giocatore per favorirne il movimento.</li>
		</ul>
</body>
</html>
