<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Turnover (cambi di possesso)</h1>
		<ul>
		<li><span>13.1.</span>Un turnover (cambio di possesso) trasferisce il possesso del disco da una squadra all’altra e avviene quando:</li>
		<ul><li><span>13.1.1.</span>il disco tocca il terreno mentre non è in possesso di un attaccante (“down”/ a terra); </li>
		<li><span>13.1.2.</span>il disco viene consegnato di mano in mano da un attaccante ad un compagno senza che il disco abbia mai perso contatto con entrambi i giocatori (“hand-over”/ di mano in mano); </li>
		<li><span>13.1.3.</span>il lanciatore intenzionalmente fa rimbalzare il disco contro un altro giocatore per poi riprenderlo (“deflection”/ rimbalzo); </li>
		<li><span>13.1.4.</span>nel tentare un passaggio, il lanciatore tocca il disco dopo il rilascio e prima che lo tocchi un altro giocatore (“double touch”/ doppio tocco); </li>
		<li><span>13.1.5.</span>un passaggio è preso da un difensore (“interception”/ intercetto); </li>
		<li><span>13.1.6.</span>il disco diventa “fuori campo” (“out-of-bounds”/ “fuori campo”); </li>
		<li><span>13.1.7.</span>il lanciatore non rilascia il disco prima che il marcatore, durante il conteggio, inizi a dire la parola “Ten” (dieci) (“stall-out”/ tempo scaduto); </li>
		<li><span>13.1.8.</span>avviene un fallo offensivo in ricezione non contestato; o </li>
		<li><span>13.1.9.</span>sul lancio iniziale la squadra in attacco tocca il disco prima che contatti il terreno e fallisce la presa (“dropped pull”/ ricezione fallita del lancio iniziale).</li></ul>
		<li><span>13.2.</span>Nel caso in cui non è chiaro se un turnover (cambio di possesso) sia avvenuto o no, il giocatore o i giocatori con la miglior prospettiva fanno velocemente la chiamata. Se una delle due squadra non è d’accordo può dire “Contest” (contesto) e:</li>
		<ul><li><span>13.2.1.</span>il disco viene riconsegnato al lanciatore; e</li>
		<li><span>13.2.2.</span>qualsiasi conteggio riprende da un massimo di nove (9).</li></ul>
		<li><span>13.3.</span>Se un conteggio è talmente veloce che l’attacco non ha modo di chiamare “Fast count” (conteggio veloce) prima dello stall-out (tempo scaduto), l’azione viene considerata uno stall-out contestato (13.2).</li>
		<li><span>13.4.</span>Se il lanciatore contesta uno stall-out (tempo scaduto) ma nonostante ciò tenta un passaggio che risulta incompleto, il turnover (cambio di possesso) è valido e il gioco prosegue.</li>
		<li><span>13.5.</span>Se accade un turnover (cambio di possesso), il luogo del turnover è:</li>
		<ul><li><span>13.5.1.</span>dove il disco si ferma o è raccolto da un attaccante; o</li>
		<li><span>13.5.2.</span>dove il giocatore che ha intercettato il disco si ferma; o</li>
		<li><span>13.5.3.</span>dove il lanciatore si trovava, nel caso di 13.1.2, 13.1.3, 13.1.4, 13.1.7; o</li>
		<li><span>13.5.4.</span>dove è avvenuto il fallo offensivo in ricezione non contestato.</li></ul>
		<li><span>13.6.</span>Se il luogo del turnover (cambio di possesso) è all’interno dell’area centrale, il lanciatore deve stabilire il perno su quel punto.</li>
		<li><span>13.7.</span>Se il luogo del turnover (cambio di possesso) è all’interno dell’area di meta dove l’attacco sta cercando di segnare, il lanciatore deve stabilire il perno sul punto più vicino sulla linea di meta.</li>
		<li><span>13.8.</span>Se il luogo del turnover (cambio di possesso) è all’interno dell’area di meta che l’attacco deve difendere, il lanciatore può decidere dove stabilire il perno:</li>
		<ul><li><span>13.8.1.</span>se rimane nel luogo del turnover o esegue una finta, il lanciatore stabilisce il perno nel luogo del turnover; o</li>
		<li><span>13.8.2.</span>se si muove dal luogo del turnover, il lanciatore stabilisce il perno sul punto della linea di meta più vicino al luogo del turnover.</li>
		<li><span>13.8.3.</span>Il movimento immediato o l’assenza di movimento determina dove si deve stabilire il perno e non può essere rettificato.</li></ul>
		<li><span>13.9.</span>Se il luogo del turnover (cambio di possesso) è fuori dal campo, il gioco continua secondo la Sezione 11.8.</li>
		<li><span>13.10.</span>Se, dopo un turnover (cambio di possesso) il gioco prosegue inconsapevolmente, il gioco deve essere fermato e il disco riportato sul luogo del turnover, i giocatori riprendono le posizioni che avevano al momento del turnover e il gioco si riprende con un check.</li>
		</ul>
</body>
</html>
