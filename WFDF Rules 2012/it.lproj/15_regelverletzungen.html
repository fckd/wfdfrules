<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Chiamare i falli, le infrazioni e le violazioni</h1>
		<ul><li><span>15.1.</span></li>
		<li><span>15.2.</span>Un fallo è una trasgressione delle regole in cui avviene un contatto tra due o più giocatori avversari che non sia fortuito o secondario.</li>
		<li><span>15.3.</span>Un’infrazione è una trasgressione delle regole che riguardano il Marcatore o i Passi. Le infrazioni non fermano il gioco.</li>
		<li><span>15.4.</span>Ogni altra trasgressione delle regole è una violazione. Solo il giocatore che ha subito il fallo può chiamare il fallo, dicendo “Foul” (fallo).</li>
		<li><span>15.5.</span>Qualunque giocatore avversario può chiamare un’infrazione, dicendo il nome specifico dell’infrazione.</li>
		<li><span>15.6.</span>Qualunque giocatore avversario può chiamare una violazione, dicendo il nome specifico della violazione oppure “Violation” (violazione), a meno che non sia altrimenti indicato nella regola specifica.</li>
		<li><span>15.7.</span>Le chiamate devono essere fatte immediatamente dopo la trasgressione.</li>
		<li><span>15.8.</span>Se un giocatore della squadra contro la quale è stato chiamato il fallo, l’infrazione o la violazione non è d’accordo sul fatto che la trasgressione sia avvenuta, può chiamare “Contest” (contesto).</li>
		<li><span>15.9.</span>Se il giocatore che ha chiamato “Foul” (fallo), “Violation” (violazione) o “Contest” (contesto) si rende conto che la chiamata non era necessaria, può ritrarre la chiamata dicendo “Retracted” (ritiro). Il gioco riprende con un check (controllo).</li>
		<li><span>15.10.</span>Il conteggio dopo un Fallo, una Violazione o una Chiamata Contestata riprende come di seguito (se non altrimenti indicato):</li>
		<ul><li><span>15.10.1.</span>Dopo un fallo o una violazione della difesa:</li>
		<ul><li><span>15.10.1.1.</span>se non è contestato il conteggio riparte da uno (1);</li>
		<li><span>15.10.1.2.</span>se è contestato il conteggio riparte da un massimo di sei (6).</li></ul>
		<li><span>15.10.2.</span>Dopo un fallo dell’attacco, se contestato o no, qualsiasi conteggio riparte da un massimo di nove (9).</li>
		<li><span>15.10.3.</span>Dopo una violazione dell’attacco:</li>
		<ul><li><span>15.10.3.1.</span>se non è contestata il conteggio riparte da un massimo di nove (9);</li>
		<li><span>15.10.3.2.</span>se la violazione è contestata qualsiasi conteggio riparte da un massimo di sei (6).</li></ul>
		<li><span>15.10.4.</span>.Dopo falli o violazioni contemporanee, qualsiasi conteggio riparte da un massimo di sei (6).</li>
		<li><span>15.10.5.</span>Per tutte le altre chiamate contestate, qualsiasi conteggio riparte da un massimo di sei (6).</li></ul></ul>
</body>
</html>
