<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Falli</h1>
		<ul><li><span>17.1.</span>Gioco pericoloso:</li>
			<ul><li><span>17.1.1.</span>Il comportamento d’imprudenza e di noncuranza per la sicurezza degli altri giocatori, indipendentemente dalla presenza o dall’assenza di un contatto, è da considerarsi “gioco pericoloso” e va trattato come un fallo. Nessun altra regola ha la precedenza su questa.</li></ul>
		<li><span>17.2.</span>Falli Difensivi in Ricezione (Falli del Difensore):</li>
		<ul>	
			<li><span>17.2.1.</span>Un “Fallo Difensivo in Ricezione” avviene quando un difensore inizia un contatto con un ricevitore prima o durante un tentativo di prendere il disco.</li>
			<li><span>17.2.2.</span>Dopo un fallo difensivo in ricezione:</li>
				<ul><li><span>17.2.2.1.</span>il ricevitore ottiene il possesso nel punto della trasgressione se il fallo è avvenuto nell’area centrale o nell’area di meta che il ricevitore sta difendendo;</li>
				<li><span>17.2.2.2.</span>il ricevitore ottiene il possesso nel punto più vicino sulla linea di meta se il fallo è avvenuto nell’area di meta che il ricevitore sta attaccando, ed è il giocatore che ha commesso il fallo che deve marcarlo; o</li>
				<li><span>17.2.2.3.</span>se il fallo è contestato, il disco torna al lanciatore.</li></ul></ul>
		<li><span>17.3.</span>Fallo di Spinta Fuori:</li>
			<ul><li><span>17.3.1.</span>è un “Fallo di Spinta Fuori” se un ricevitore in aria prende il disco e, prima dell’atterraggio, subisce un fallo da un difensore, e se questo contatto costringe il ricevitore:</li>
				<ul><li><span>17.3.1.1.</span>ad atterrare fuori dal campo anziché dentro il campo; o</li>
				<li><span>17.3.1.2.</span>ad atterrare nell’area centrale piuttosto che nell’area di meta che sta attaccando. </li></ul>
			<li><span>17.3.2.</span>Se il ricevitore sarebbe atterrato dentro l’area di meta che sta attaccando, è meta.</li>
			<li><span>17.3.3.</span>Se il fallo di spinta fuori è contestato, il disco torna al lanciatore se il ricevitore è atterrato fuori dal campo; altrimenti il ricevitore mantiene il possesso del disco.</li></ul>
		<li><span>17.4.</span>Falli Difensivi sul Lanciatore (Falli del Marcatore):</li>
			<ul><li><span>17.4.1.</span>Un “Fallo Difensivo sul Lanciatore” avviene quando:</li>
				<ul><li><span>17.4.1.1.</span>Un difensore si trova in una posizione illegittima (Sezione 18.1), e avviene un contatto con il lanciatore; o</li>
				<li><span>17.4.1.2.</span>Un difensore inizia un contatto con il lanciatore, o una parte del proprio corpo era in movimento ed è venuto a contatto con il lanciatore, prima del rilascio del disco.</li></ul></ul>
		<li><span>17.5.</span>Falli di Strip (scippo):</li>
			<ul><li><span>17.5.1.</span>è un “Fallo di Strip” (scippo) quando un fallo difensivo costringe il ricevitore o il lanciatore a perdere il disco dopo che ne ha ottenuto il possesso.</li>
			<li><span>17.5.2.</span>Se la situazione era tale da concludersi con una meta, e il fallo non è contestato, è meta.</li></ul>
		<li><span>17.6.</span>Falli Offensivi in Ricezione:</li>
			<ul><li><span>17.6.1.</span>Un “Fallo Offensivo in Ricezione” avviene quando il ricevitore inizia un contatto con un difensore prima o durante un tentativo di prendere il disco. </li>
			<li><span>17.6.2.</span>Se il fallo non è contestato, è turnover (cambio di possesso). Il disco rimane nel luogo dove il fallo è avvenuto.</li>
			<li><span>17.6.3.</span>Se il passaggio è completo e il fallo è contestato, il disco torna al lanciatore.</li></ul>
		<li><span>17.7.</span>Falli Offensivi del Lanciatore:</li>
			<ul><li><span>17.7.1.</span>A Un “Fallo Offensivo del Lanciatore” avviene quando il lanciatore inizia un contatto con un difensore che si trova in una posizione legittima.</li>
			<li><span>17.7.2.</span>Il contatto fortuito che avviene durante il movimento a seguire del lanciatore non è motivo sufficiente per un fallo, ma dovrebbe essere evitato.</li></ul>
		<li><span>17.8.</span>Falli di Ostruzione:</li>
			<ul><li><span>17.8.1.</span>Un “Fallo di Ostruzione” avviene quando un giocatore causa un contatto prendendo una posizione che un avversario in movimento non potrà evitare.</li></ul>
		<li><span>17.9.</span>Falli Indiretti:</li>
			<ul><li><span>17.9.1.</span>Un “Fallo Indiretto” avviene quando c’è un contatto tra un ricevitore e un difensore che non influisce in modo diretto sul tentativo di prendere il disco.</li>
			<li><span>17.9.2.</span>Se il fallo non è contestato, il giocatore che lo ha subito può recuperare qualsiasi svantaggio di posizione causato dal fallo.</li></ul>
		<li><span>17.10.</span>Falli Contemporanei:</li>
			<ul><li><span>17.10.1.</span>Se attaccanti e difensori chiamano fallo nella stessa azione, il disco torna al lanciatore.</li></ul>
		</ul>
</body>
</html>
