<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Infrazioni e violazioni</h1>
		
		<ul><li><span>18.1.</span>Infrazioni del Marcatore:</li>
			<ul><li><span>18.1.1.</span>Le infrazioni del marcatore comprendono:</li>
				<ul><li><span>18.1.1.1.</span>“Fast Count” (conteggio veloce) – il marcatore:</li>
					<ul><li><span>18.1.1.1.1.</span>inizia il conteggio prima che il disco sia “in gioco”,</li>
					<li><span>18.1.1.1.2.</span>non inizia il conteggio con la parola “Stalling” (contando), </li>
					<li><span>18.1.1.1.3.</span>conta in intervalli minori di un secondo, </li>
					<li><span>18.1.1.1.4.</span>non sottrae due (2) secondi dal conteggio dopo la prima volta che è stata fatta una qualsiasi chiamata di infrazione del marcatore, o </li>
					<li><span>18.1.1.1.5.</span>non inizia il conteggio dal numero giusto.</li></ul>
				<li><span>18.1.1.2.</span>Straddle” (accavallare) – la linea che unisce i piedi di un difensore contiene il punto del perno del lanciatore.</li>
				<li><span>18.1.1.3.</span>“Disc Space” (spazio minimo) – qualsiasi parte di un difensore è ad una distanza, dal busto o dal perno del lanciatore, inferiore al diametro di un disco. Tuttavia, se questa situazione è causata solo dal movimento del lanciatore, non è un’infrazione. </li>
				<li><span>18.1.1.4.</span>“Wrapping” (abbracciare) – un difensore usa le sue braccia per impedire al lanciatore di fare il perno in qualsiasi direzione.</li>
				<li><span>18.1.1.5.</span>"Double Team" (marcatura doppia) – più di un difensore si trova entro tre (3) metri dal punto del perno del lanciatore e oltre tre (3) metri da tutti gli altri attaccanti. </li>
				<li><span>18.1.1.6.</span>“Vision” (visione) – un difensore usa qualsiasi parte del proprio corpo per ostruire volutamente la visione del lanciatore.</li>
				<li><span>18.1.1.7.</span>“Contact” (contatto) – un difensore causa un contatto con il lanciatore prima che il lanciatore rilasci il disco e non durante il movimento di lancio. Tuttavia, se questo contatto è causato soltanto dal movimento del lanciatore, non è un’infrazione.</li></ul>
			<li><span>18.1.2.</span>Un’infrazione del marcatore può essere contestata dalla difesa; in tal caso il gioco si ferma. </li>
			<li><span>18.1.3.</span>Alla prima chiamata di un’infrazione del marcatore non contestata il marcatore deve sottrarre due (2) secondi dal conteggio e proseguire.</li>
			<li><span>18.1.4.</span>Il marcatore non può riprendere il conteggio finche qualsiasi posizionamento illegittimo non sia stato risolto. Altrimenti il marcatore incorre in una successiva infrazione. </li>
			<li><span>18.1.5.</span>Per qualsiasi successiva infrazione del marcatore non contestata durante tale possesso del lanciatore, il marcatore deve far ripartire il conteggio da uno (1) e proseguire.</li>
			<li><span>18.1.6.</span>Se il lanciatore tenta un passaggio e un’infrazione del marcatore viene chiamata durante il movimento di lancio o quando il disco è in aria, la chiamata non ha nessuna conseguenza.</li></ul>
		<li><span>18.2.</span>Infrazione di “Travel” (passi):</li>
			<ul><li><span>18.2.1.</span>Il lanciatore può tentare un passaggio in qualsiasi momento a patto che sia “in campo” o che abbia stabilito un perno dentro il campo. </li>
			<li><span>18.2.2.</span>Un giocatore “in campo” che riceve un passaggio mentre è in aria può tentare un passaggio prima di venire a contatto con il terreno.</li>
			<li><span>18.2.3.</span>Dopo aver preso il disco ed essere atterrato dentro il campo, il lanciatore deve arrestarsi il più velocemente possibile, senza cambiare direzione, per stabilire il “punto del perno”.</li>
				<ul><li><span>18.2.3.1.</span>Il lanciatore può rilasciare il disco mentre riduce la propria velocità a patto che rimanga in contatto con il campo di gioco per la durata del movimento di lancio.</li></ul>
			<li><span>18.2.4.</span>Il lanciatore può cambiare direzione (fare “perno”) solo dopo aver stabilito un “punto del perno”; cioè una parte del proprio corpo deve rimanere a contatto costante con un certo punto del campo di gioco, denominato il “punto del perno”.</li>
			<li><span>18.2.5.</span>Un lanciatore sdraiato o inginocchiato non è costretto a stabilire un perno.</li>
				<ul><li><span>18.2.5.1.</span>Una volta arrestatosi, il centro di gravità stesso del lanciatore determina il proprio punto del perno, e non dovrebbe allontanarsi da quel punto mentre è sdraiato o inginocchiato.</li>
				<li><span>18.2.5.2.</span>Se si alza in piedi, deve stabilire il perno in quel punto.</li></ul>
			<li><span>18.2.6.</span>Un’infrazione di travel (passi) avviene se:</li>
				<ul><li><span>18.2.6.1.</span>il lanciatore stabilisce il perno su un punto sbagliato del campo di gioco;</li>
				<li><span>18.2.6.2.</span>il lanciatore cambia direzione prima di stabilire un perno o di rilasciare il disco; </li>
				<li><span>18.2.6.3.</span>il lanciatore non riduce la propria velocità il prima possibile; </li>
				<li><span>18.2.6.4.</span>il lanciatore non mantiene il perno stabilito fino al rilascio del disco; </li>
				<li><span>18.2.6.5.</span>il lanciatore non mantiene contatto con il campo di gioco per la durata del movimento di lancio; o </li>
				<li><span>18.2.6.6.</span>un ricevitore, nel muoversi in qualsiasi direzione, tocca a più riprese, smanaccia, o devia intenzionalmente il disco per se stesso.</li></ul>
			<li><span>18.2.7.</span>Dopo un’infrazione di passi non contestata, il gioco non si ferma.</li>
				<ul><li><span>18.2.7.1.</span>Il lanciatore stabilisce il perno sul punto corretto, come indicato dal giocatore che ha chiamato passi. Tutto ciò deve avvenire senza indugi da parte dell’uno o dell’altro. </li>
				<li><span>18.2.7.2.</span>Qualsiasi conteggio si blocca, e il lanciatore non può lanciare il disco finché non ha stabilito il perno sul punto corretto.</li>
				<li><span>18.2.7.3.</span>Un difensore dovrebbe chiamare “Play on” (gioco continua) appena sia stabilito il perno. </li>
				<li><span>18.2.7.4.</span>Il marcatore deve dire “Stalling” (contando) o “Play on” (gioco continua) prima di riprendere il conteggio.</li></ul>
			<li><span>18.2.8.</span>Se, dopo un’infrazione di passi e prima di correggere il perno, il lanciatore esegue un passaggio completo, la squadra in difesa può chiamare “Violation” (violazione). Il gioco si ferma e il disco torna al lanciatore.</li>
			<li><span>18.2.9.</span>Se, dopo un’infrazione di passi, il lanciatore esegue un passaggio incompleto, il gioco prosegue.</li>
			<li><span>18.2.10.</span>Dopo un’infrazione di passi contestata in cui il lanciatore non ha ancora rilasciato il disco, il gioco si ferma.</li></ul>
		<li><span>18.3.</span>Violazioni di “Pick” (ostruzione):</li>
			<ul><li><span>18.3.1.</span>Se un difensore sta marcando strettamente un attaccante e nel suo tentativo di muoversi verso o insieme all’attaccante viene ostacolato da un altro giocatore, quel difensore può chiamare “Pick” (ostruzione).</li>
			<li><span>18.3.2.</span>Una volta che il gioco si è fermato il giocatore ostruito può recuperare la posizione che avrebbe occupato se l’ostruzione non fosse avvenuta. Il disco torna al lanciatore (se è stato lanciato) e il conteggio riparte da un massimo di nove (9).</li></ul>
		</ul>
</body>
</html>
