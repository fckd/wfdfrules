<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Interruzioni</h1>
	
		<ul><li><span>19.1.</span>Interruzione per Infortunio</li>
		<ul><li><span>19.1.1.</span>Un’interruzione per infortunio può essere chiamata da un giocatore infortunato, o da un compagno di squadra se il giocatore infortunato non è in grado di farlo (in questo caso la chiamata si considera fatta al momento dell’infortunio), dicendo “Injury” (infortunio). </li>
		<li><span>19.1.2.</span>Un’interruzione per infortunio deve essere chiamata se un giocatore ha una ferita aperta o sanguinante. Il giocatore dovrà immediatamente essere sostituito e non potrà ritornare in partita finché la ferita non sia stata coperta e medicata.</li>
		<li><span>19.1.3.</span>Se l’infortunio non è stato causato da un fallo (contestato o no), il giocatore deve essere sostituito. Altrimenti il giocatore può scegliere di rimanere in campo. </li>
		<li><span>19.1.4.</span>Se un giocatore infortunato abbandona il campo, anche la squadra avversaria può scegliere di sostituire un loro giocatore.</li>
		<li><span>19.1.5.</span>Se il giocatore infortunato aveva preso il disco, e ha poi perso il disco a causa dell’infortunio, quel giocatore mantiene il possesso del disco. </li>
		<li><span>19.1.6.</span>Dopo un’interruzione per infortunio, i giocatori sostituti acquistano in pieno lo status (posizione, possesso, conteggio, ecc.) dei giocatori che hanno sostituito.</li></ul>
		<li><span>19.2.</span>Interruzione Tecnica</li>
		<ul><li><span>19.2.1.</span>Qualunque giocatore che riconosca una condizione di pericolo per gli altri giocatori, può chiamare “Technical” (problema tecnico) per fermare il gioco. </li>
		<li><span>19.2.2.</span>Il lanciatore può chiamare un’interruzione tecnica durante il gioco per sostituire un disco notevolmente danneggiato.</li></ul>
		<li><span>19.3.</span>Se il disco era in aria quando l’interruzione è stata chiamata, il gioco continua finché non venga determinato il possesso:</li>
		<ul><li><span>19.3.1.</span>Se l’infortunio o la condizione di pericolo non ha influenzato l’azione, il passaggio completo o il turnover (cambio di possesso) è valido, e il gioco riprende da quel punto;</li>
		<li><span>19.3.2.</span>Se l’infortunio o la condizione di pericolo ha influenzato l’azione, il disco torna al lanciatore e il conteggio riparte da un massimo di nove (9).</li></ul>
		<li><span>19.4.</span>Nelle partite a tempo, l’orologio della partita si ferma durante un’interruzione.</li></ul>
</body>
</html>
