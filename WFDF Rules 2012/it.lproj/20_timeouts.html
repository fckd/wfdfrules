<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>
	
		<h1>Time-Out (pause)</h1>
	
		<ul><li><span>20.1.</span>Il giocatore che chiama un time-out (pausa) deve formare una “T” con le mani, o con una mano e il disco, e chiamare “time-out” ad alta voce in modo da farsi sentire dagli avversari.</li>
		<li><span>20.2.</span>Ogni squadra avrà due (2) time-out (pause) per tempo.</li>
		<li><span>20.3.</span>Si può usufruire di un time-out (pausa) in qualsiasi momento del primo o del secondo tempo.</li>
		<li><span>20.4.</span>Un time-out (pausa) dura due (2) minuti.</li>
		<li><span>20.5.</span>Dopo l’inizio di un punto e prima del seguente lancio iniziale, chiunque dei due capitani può chiamare un time-out (pausa). Il time-out estende di due (2) minuti il tempo tra l’inizio del punto e il seguente lancio iniziale.</li>
		<li><span>20.6.</span>Durante il gioco solo il lanciatore che abbia stabilito il punto del perno può chiamare un time- out (pausa). Dopo un tale time-out:</li>
		<ul><li><span>20.6.1.</span>Non sono permesse le sostituzioni, tranne che per infortunio. </li>
		<li><span>20.6.2.</span>Il gioco riprende nello stesso punto del perno. </li>
		<li><span>20.6.3.</span>Il lanciatore rimane lo stesso. </li>
		<li><span>20.6.4.</span>Tutti gli altri attaccanti possono prendere qualsiasi posizione sul campo di gioco. </li>
		<li><span>20.6.5.</span>Una volta che tutti gli attaccanti hanno scelto la propria posizione, i difensori possono prendere qualsiasi posizione sul campo di gioco.</li>
		<li><span>20.6.6.</span>Il conteggio rimane lo stesso, a meno che non sia cambiato il marcatore.</li></ul>
		<li><span>20.7.</span>Se il lanciatore prova a chiamare un time-out (pausa) quando la sua squadra non ha più time-out a disposizione, il gioco si ferma. Il marcatore deve aggiungere due (2) secondi al conteggio prima di riprendere il gioco con un check. Se il risultante conteggio è dieci (10) o più, allora è un turnover di “stall-out” (conteggio raggiunto). Se non c’è un conteggio, la difesa può iniziare il conteggio dal tre (3).</li>
		</ul>
</body>
</html>
