<html>
<head>
	<title>01</title>
	<link rel="stylesheet" href="style.css" type="text/css" />
	<meta http-equiv="Content-Type" content="text/html; charset=UTF-8" />
</head>
<body>

	<h1 class="single big">Glossario</h1>

	<table>
		<tr><td>Area centrale</td>
		<td>La parte centrale del campo di gioco, linee di meta comprese. Sono escluse le aree di meta e le linee perimetrali.</td></tr>
		<tr><td>Area di meta</td>
		<td>Una delle due aree alle estremità del campo di gioco all’interno delle quali, se ricevono un disco, le squadre possono segnare una meta.</td></tr>
		<tr><td>Area di meta che si attacca</td>
		<td>L’area di meta dove la squadra in questione sta tentando di segnare</td></tr>
		<tr><td>Area di meta che si difende</td>
		<td>L’area di meta dove la squadra in questione sta tentando di impedire alla squadra avversaria di segnare.</td></tr>
		<tr><td>Attaccante</td>
		<td>Un giocatore la cui squadra ha il possesso del disco.</td></tr>
		<tr><td>Atto di lanciare</td>
		<td>Vedi movimento di lancio.</td></tr>
		<tr><td>Brick (Rimessa avanzata)</td>
		<td>Un lancio iniziale che atterra fuori dal campo, senza che venga toccato dalla squadra in ricezione.</td></tr>
		<tr><td>Campo di gioco</td>
		<td>L’area che comprende l’area centrale e le aree di meta, escluse le linee perimetrali.</td></tr>
		<tr><td>Check (Controllo)</td>
		<td>Azione di un difensore che tocca il disco per riprendere il gioco.</td></tr>
		<tr><td>Check del lanciatore</td>
		<td>Azione del lanciatore che tocca il disco per terra per riprendere il gioco, da eseguire quando nessun difensore è a portata del lanciatore.</td></tr>
		<tr><td>Chiamata</td>
		<td>Un richiamo chiaramente udibile che un fallo, un’infrazione, una violazione, o un infortunio è accaduto. I seguenti termini possono essere usati: Foul (fallo), Travel (passi), il nome specifico dell’infrazione del Marcatore, Violation (violazione) o, “Technical” (tecnico), Freeze (fermi), Injury (infortunio).</td></tr>
		<tr><td>Contatto con il terreno</td>
		<td>Si riferisce a qualsiasi contatto dei giocatori con il terreno strettamente legato ad un evento specifico o un movimento, compreso l’atterraggio o il recupero della perdita d’equilibrio (es. dopo un salto, un tuffo, una caduta o uno sbilanciamento).</td></tr>
		<tr><td>Contatto fortuito</td>
		<td>Qualsiasi contatto che non sia di natura pericolosa e che non influisca sull’esito dell’azione.</td></tr>
		<tr><td>Difensore</td>
		<td>Qualunque giocatore la cui squadra non ha il possesso del disco.</td></tr>
		<tr><td>Dove il disco si ferma</td>
		<td>Si riferisce al luogo dove il disco è preso, si ferma da solo, o viene arrestato mentre rotola o scivola.</td></tr>
		<tr><td>Fuori campo</td>
		<td>Tutto ciò che non fa parte del campo di gioco, comprese le linee perimetrali.</td></tr>
		<tr><td>Giocatore</td>
		<td>Una delle (al massimo) quattordici (14) persone che partecipano al punto in corso.</td></tr>
		<tr><td>Gioco</td>
		<td>Ciò che intercorre tra il rilascio del Lancio iniziale e la realizzazione di una meta. Il gioco può fermarsi per via di una chiamata e in tal caso è ripreso con un check.</td></tr>
		<tr><td>Intercetto</td>
		<td>Quando un giocatore della squadra in difesa prende un lancio di un giocatore della squadra in attacco.</td></tr>
		<tr><td>Interruzione di gioco</td>
		<td>Qualsiasi sospensione del gioco per via di un fallo, una violazione, una discussione o un time-out che richieda, per riprendere il gioco, un check o un check del lanciatore. Il disco non è soggetto ad un turnover (cambio di possesso) a meno che la regola della continuazione non sia in vigore.</td></tr>
		<tr><td>Lanciatore</td>
		<td>L’attaccante che ha il possesso del disco o, prima di determinare il risultato del lancio, il giocatore che ha appena rilasciato il disco.</td></tr>
		<tr><td>Lancio</td>
		<td>Un disco in volo successivo a qualsiasi azione di lancio, tentativo di finta o disco volutamente lasciato cadere, che risulta in una perdita di contatto tra il lanciatore e il disco. Un passaggio è l’equivalente di un lancio.</td></tr>
		<tr><td>Lancio iniziale</td>
		<td>Il lancio eseguito da una squadra all’altra che fa partire il gioco all’inizio di un intervallo o dopo una meta.</td></tr>
		<tr><td>Linea</td>
		<td>Un limite che definisce le aree di gioco. Nel caso di un campo senza linee, il limite è definito da una linea immaginaria che unisce i due oggetti segnaletici (es. coni) e che ha lo spessore di tali oggetti. Le linee non continuano oltre gli oggetti segnaletici.</td></tr>
		<tr><td>Linea di meta</td>
		<td>La linea che separa l’area centrale dalle aree di meta.</td></tr>
		<tr><td>Linee perimetrali</td>
		<td>Le linee che separano l’area centrale o le aree di meta dall’area fuori campo. Non fanno parte del campo di gioco.</td></tr>
		<tr><td>Marcatore</td>
		<td>Il difensore che esegue il conteggio sul lanciatore.</td></tr>
		<tr><td>Miglior prospettiva	</td>
		<td>Il punto di vista di un giocatore con la miglior visibilità delle posizioni relative del disco, dei giocatori, del terreno, delle linee e dei coni implicati nell’azione.</td></tr>
		<tr><td>Movimento di lancio</td>
		<td>Il movimento di lancio è l’azione del lanciatore che trasferisce la quantità di moto dal giocatore al disco e risulta in un lancio. Utilizzare il perno ed eseguire il caricamento non sono considerati parte del movimento di lancio.</td></tr>
		<tr><td>Non-giocatore</td>
		<td>Qualunque persona, compreso un compagno di squadra, che non è attualmente un giocatore.</td></tr>
		<tr><td>Persona di genere femminile</td>
		<td>Qualunque persona che secondo le norme attuali della International Olympic Committee venga definita di genere femminile.</td></tr>
		<tr><td>Persona di genere maschile</td>
		<td>Qualunque persona non di genere femminile.</td></tr>
		<tr><td>Posizione legittima</td>
		<td>La posizione stazionaria stabilita dal corpo di un giocatore, escluse le gambe e le braccia estese, che può essere evitata da tutti i giocatori avversari quando si prendono in considerazione il tempo e lo spazio.</td></tr>
		<tr><td>Possesso del disco</td>
		<td>Il contatto sostenuto e il controllo di un disco senza rotazione. Prendere un passaggio equivale a stabilire il possesso di quel passaggio. Se un giocatore perde il possesso del disco dopo un contatto con il terreno relativo alla ricezione di un passaggio, il possesso avuto fino a quel momento viene revocato. Un disco in possesso di un giocatore è considerato una parte di quel giocatore. La squadra il cui giocatore ha il possesso del disco o i cui giocatori possono raccogliere il disco è considerata la squadra in possesso.</td></tr>
		<tr><td>Punto del perno</td>
		<td>Il punto sul campo di gioco dove il lanciatore deve stabilire il perno dopo un turnover (cambio di possesso), o dove un perno è già stato stabilito. Un lanciatore può non stabilire un perno se non si è fermato e non ha fatto perno.</td></tr>
		<tr><td>Ricevitori</td>
		<td>Tutti gli attaccanti escluso il lanciatore.</td></tr>
		<tr><td>Stabilire un perno</td>
		<td>Dopo un turnover (cambio di possesso) il punto del perno è definito e il lanciatore stabilisce un perno sistemando una parte del proprio corpo (di solito il piede) in quel punto. Dopo aver ricevuto un passaggio e dopo aver ridotto la sua velocità, il lanciatore deve stabilire un perno attorno al quale potrà muoversi. Si stabilisce il perno tenendo una parte del corpo a contatto costante con un punto specifico del campo di gioco.</td></tr>
		<tr><td>Terreno</td>
		<td>Il terreno comprende tutti gli oggetti solidi e sostanziali, inclusa l’erba, i coni, l’equipaggiamento, l’acqua e i non-giocatori, esclusi tutti i giocatori e il loro abbigliamento indossato, le particelle trasportate dall’aria e qualunque tipo di precipitazione.</td></tr>
		<tr><td>Time cap (Limite di tempo)</td>
		<td>ll tempo massimo di gioco di una partita. Raggiunto il Time cap si prosegue in questo modo: si conclude la meta in corso e si stabilisce un Goal Cap (Limite di punteggio), che viene determinato aggiungendo due (2) al punteggio della squadra in vantaggio (o di entrambe le squadre se sono in pareggio). Il gioco prosegue finché una delle due squadre non raggiungerà il Goal cap.</td></tr>
		<tr><td>Turnover (Cambio di possesso)</td>
		<td>Qualsiasi evento che provoca il cambio di possesso da una squadra all’altra.</td></tr>
		<tr><td>Utilizzare il perno</td>
		<td>Muoversi in qualsiasi direzione mentre si mantiene una parte del corpo a contatto con un singolo punto sul campo di gioco, detto punto del perno.</td></tr>

	</table>


</body>
</html>
